<html>
<head>
    <meta charset="utf-8">
    <title>璇璣圖</title>
    <link rel="shortcut icon" type="image/jpg" href="favicon.ico"/>   
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Noto+Serif+TC:wght@400;700&display=swap" rel="stylesheet">
	<link href="style.css" media="all" rel="stylesheet" class="light-scheme"/>
    <script async src="https://www.googletagmanager.com/gtag/js?id=G-X81N6DKE53"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-X81N6DKE53');
</script>
</head>
<body>
    <div id="content">
    <section>
        <article class="typo">
            <h1>璇璣圖</h1>
            <mark>前秦苻堅時，秦州刺史扶民竇滔妻蘇氏，陳留令武功蘇道質第三女也。名蕙，字若蘭。智識精明，儀容秀麗；謙默自守，不求顯揚。年十六，歸於竇氏，滔甚愛之。然蘇氏性近於急，頗傷嫉妒。<br>

                滔字連波，右將軍於真之孫，朗之第二子也。風神秀偉，該通經史，允文允武，時論尚之。苻堅委以心膂之任，備歷顯職，皆有政聞。遷秦州刺史，以忤旨謫戌敦煌。會堅克晉襄陽，慮有危逼，藉滔才略，詔拜安南將軍，留鎮襄陽。初，滔有寵姬趙陽台，歌舞之妙，無出其右。滔置之別所。蘇氏知之，求而獲焉，營加棰辱，滔深以為憾。陽台又專伺蘇氏之短，讒毀交至，滔益忿恨。蘇氏時年二十一。及滔將鎮襄陽，邀蘇同往，蘇氏忿之，不與偕行。滔遂攜陽台之任，絕蘇音問。<br>
                
                蘇氏悔恨自傷，因織錦為回文：五采相宣，瑩心耀目。縱橫八寸，題詩二百餘首，計八百餘言，縱橫反覆，皆為文章。其文點畫無闕。才情之妙，超古邁今。名《璇璣圖》。然讀者不能悉通。蘇氏笑曰：『徘徊宛轉，自為語言，非我家人，莫之能解。』遂發蒼頭齎至襄陽。滔覽之，感其妙絕，因送陽台之關中，而具車從盛禮迎蘇氏歸於漢南，恩好愈重。<br>
                
                蘇氏所著文詞五千餘言，屬隋季之亂，文字散落，而獨錦字回文盛傳於世。朕聽政之暇，留心《墳典》，散帙之次，偶見斯圖。因述若蘭之多才，復美連波之悔過，遂制此記，聊以示將來也。<br>
                <small>大周天冊金輪皇帝制</small>
                </mark>
                <div style="height: 580px; width: 700px; border: 1px solid #ddd; padding: 1em; margin-left: 2em; margin-right: 2em;">
        <p style=" text-align: center;
         font-weight: 700;
    ">圖璣璇文回錦織色五蘭若蕙氏蘇</p>
        
        <caption>
            
            <p  style="font-size: 0.82em; font-weight: 700; line-height:1; writing-mode: horizontal-tb !important;
            -webkit-writing-mode: horizontal-tb !important; -ms-writing-mode: horizontal-tb !important;  ">

                <span style="color: #C13C37;"><br>
                    琴清流楚激弦商秦曲發聲悲摧藏音和詠思惟空堂心憂增慕懷慘傷仁<br>
                    芳</span><span style="color: #000000;">廊東步階西遊</span><span style="color: #C13C37;">王</span><span style="color: #1870B0;">姿淑窈窕伯邵南周風興自后妃</span><span style="color: #C13C37;">荒</span><span style="color: #000000;">經離所懷歎嗟</span><span style="color: #C13C37;">智<br>蘭</span><span style="color: #000000;">休桃林陰翳桑</span><span style="color: #C13C37;">懷</span><span style="color: #1870B0;">歸思廣河女衛鄭楚樊厲節中闈</span><span style="color: #C13C37;">淫</span><span style="color: #000000;">遐曠路傷中情</span><span style="color: #C13C37;">懷<br>
                    凋</span><span style="color: #000000;">翔飛燕巢雙鳩</span><span style="color: #C13C37;">土</span><span style="color: #1870B0;">迤逶路遐志詠歌長嘆不能奮飛</span><span style="color: #C13C37;">妄</span><span style="color: #000000;">清幃房君無家</span><span style="color: #C13C37;">德<br>
                    茂</span><span style="color: #000000;">流泉清水激揚</span><span style="color: #C13C37;">眷</span><span style="color: #1870B0;">頎其人碩興齊商雙發歌我袞衣</span><span style="color: #C13C37;">想</span><span style="color: #000000;">華飾容朗鏡明</span><span style="color: #C13C37;">聖<br>
                    熙</span><span style="color: #000000;">長君思悲好仇</span><span style="color: #C13C37;">舊</span><span style="color: #1870B0;">蕤葳桀翠榮曜流華觀冶容為誰</span><span style="color: #C13C37;">感</span><span style="color: #000000;">英曜珠光紛葩</span><span style="color: #C13C37;">虞<br>
                    陽</span><span style="color: #000000;">愁嘆發容摧傷</span><span style="color: #C13C37;">鄉</span><span style="color: #1870B0;">悲情我感傷情徵宮羽同聲相追</span><span style="color: #C13C37;">所</span><span style="color: #000000;">多思感誰為榮</span><span style="color: #C13C37;">唐<br>
                    春方殊離仁君榮身苦惟艱生患多殷憂纏情將如何欽蒼穹誓終篤志貞<br>
                    牆</span><span style="color: #1870B0;">禽心濱均深身</span><span style="color: #C13C37;">加</span><span style="color: #D2AE22;">懷憂是嬰</span><span style="color: #802674;">藻文繁虎龍</span><span style="color: #D2AE22;">寧自感思</span><span style="color: #C13C37;">岑</span><span style="color: #1870B0;">形熒城榮明庭</span><span color="#">妙<br>
                    面</span><span style="color: #1870B0;">伯改漢物日我</span><span style="color: #C13C37;">兼</span><span style="color: #D2AE22;">思何漫漫</span><span style="color: #802674;">榮曜華雕旌</span><span style="color: #D2AE22;">孜孜傷情</span><span style="color: #C13C37;">幽</span><span style="color: #1870B0;">未猶傾苟難闈</span><span style="color: #C13C37;">顯<br>
                    殊</span><span style="color: #1870B0;">在者之品潤乎</span><span style="color: #C13C37;">愁</span><span style="color: #D2AE22;">苦艱是丁</span><span style="color: #802674;">麗壯觀飾容</span><span style="color: #D2AE22;">側君在時</span><span style="color: #C13C37;">岩</span><span style="color: #1870B0;">在炎在不受亂</span><span style="color: #C13C37;">華<br>
                    意</span><span style="color: #1870B0;">誠惑步育浸集</span><span style="color: #C13C37;">悴</span><span style="color: #D2AE22;">我生何冤</span><span style="color: #802674;">充顏曜繡衣</span><span style="color: #D2AE22;">夢想勞形</span><span style="color: #C13C37;">峻</span><span style="color: #1870B0;">慎盛戒義消作</span><span style="color: #C13C37;">重<br>
                    感</span><span style="color: #1870B0;">故暱飄施愆殃</span><span style="color: #C13C37;">少</span><span style="color: #802674;">章時桑詩</span><span style="color: #D2AE22;">端無終始詩</span><span style="color: #802674;">仁顏貞寒</span><span style="color: #C13C37;">嵯</span><span style="color: #1870B0;">深興後姬源人</span><span color="#">榮<br>
                    故</span><span style="color: #1870B0;">遺親飄生思愆</span><span style="color: #C13C37;">精</span><span style="color: #802674;">徽盛醫風</span><span style="color: #D2AE22;">比</span><span style="color: #C13C37;">平始璇</span><span style="color: #D2AE22;">情</span><span style="color: #802674;">賢喪物歲</span><span style="color: #C13C37;">峨</span><span style="color: #1870B0;">慮漸孽班禍讒</span><span style="color: #C13C37;">章<br>
                    新</span><span style="color: #1870B0;">舊聞離天罪辜</span><span style="color: #C13C37;">神</span><span style="color: #802674;">恨昭盛興</span><span style="color: #D2AE22;">作</span><span style="color: #C13C37;">蘇心璣</span><span style="color: #D2AE22;">明</span><span style="color: #802674;">別改知識</span><span style="color: #C13C37;">深</span><span style="color: #1870B0;">微至嬖女因奸</span><span style="color: #C13C37;">臣<br>
                    霜</span><span style="color: #1870B0;">廢遠微地積何</span><span style="color: #C13C37;">遐</span><span style="color: #802674;">微業孟鹿</span><span style="color: #D2AE22;">麗</span><span style="color: #C13C37;">氏詩圖</span><span style="color: #D2AE22;">顯</span><span style="color: #802674;">行華終凋</span><span style="color: #C13C37;">淵</span><span style="color: #1870B0;">察大趙婕所佞</span><span style="color: #C13C37;">賢<br>
                    水</span><span style="color: #1870B0;">故離隔德怨因</span><span style="color: #C13C37;">幽</span><span style="color: #802674;">元傾宣鳴</span><span style="color: #D2AE22;">辭理興義怨</span><span style="color: #802674;">士容始松</span><span style="color: #C13C37;">重</span><span style="color: #1870B0;">遠伐氏好恃兇</span><span color="#">惟<br>
                    齊</span><span style="color: #1870B0;">君殊喬貴其備</span><span style="color: #C13C37;">曠</span><span style="color: #D2AE22;">悼思傷懷</span><span style="color: #802674;">日往感年衰</span><span style="color: #D2AE22;">念是舊愆</span><span style="color: #C13C37;">涯</span><span style="color: #1870B0;">禍用飛辭恣害</span><span color="#">聖<br>
                    傑</span><span style="color: #1870B0;">子我木平根當</span><span style="color: #C13C37;">遠</span><span style="color: #D2AE22;">嘆水感悲</span><span style="color: #802674;">思憂遠勞情</span><span style="color: #D2AE22;">誰為獨居</span><span style="color: #C13C37;">經</span><span style="color: #1870B0;">在昭燕輦極我</span><span style="color: #C13C37;">配<br>
                    志</span><span style="color: #1870B0;">惟同誰均難苦</span><span style="color: #C13C37;">離</span><span style="color: #D2AE22;">戚戚情哀</span><span style="color: #802674;">慕歲殊嘆時</span><span style="color: #D2AE22;">賤女懷歡</span><span style="color: #C13C37;">網</span><span style="color: #1870B0;">防青實漢驕忠</span><span color="#">英<br>
                    清</span><span style="color: #1870B0;">新衾陰勻尋辛</span><span style="color: #C13C37;">鳳</span><span style="color: #D2AE22;">知我者誰</span><span style="color: #802674;">世異浮寄傾</span><span style="color: #D2AE22;">鄙賤何如</span><span style="color: #C13C37;">羅</span><span style="color: #1870B0;">萌青生成盈貞</span><span style="color: #C13C37;">皇<br>
                    純貞志一專所當麟沙流頹逝異浮沉華英翳曜潛陽林西昭景薄榆桑倫<br>
                    望</span><span style="color: #000000;">微精感通明神</span><span style="color: #C13C37;">龍</span><span style="color: #1870B0;">馳若然倏逝惟時年殊白日西移</span><span style="color: #C13C37;">光</span><span style="color: #000000;">滋愚讒漫頑凶</span><span style="color: #C13C37;">匹<br>
                    誰</span><span style="color: #000000;">雲浮寄身輕飛</span><span style="color: #C13C37;">昭</span><span style="color: #1870B0;">虧不盈無倏必盛有衰無日不陂</span><span style="color: #C13C37;">流</span><span style="color: #000000;">蒙謙退休孝慈</span><span style="color: #C13C37;">離<br>
                    思</span><span style="color: #000000;">輝光飭桀殊文</span><span style="color: #C13C37;">德</span><span style="color: #1870B0;">離忠體一達心意志殊憤激何施</span><span style="color: #C13C37;">電</span><span style="color: #000000;">疑危遠家和雍</span><span style="color: #C13C37;">飄<br>
                    想</span><span style="color: #000000;">群離散妾孤遺</span><span style="color: #C13C37;">懷</span><span style="color: #1870B0;">儀容仰俯榮華麗飾身將無誰為</span><span style="color: #C13C37;">逝</span><span style="color: #000000;">容節敦貞淑思</span><span style="color: #C13C37;">浮<br>
                    懷</span><span style="color: #000000;">悲哀聲殊乖分</span><span style="color: #C13C37;">聖</span><span style="color: #1870B0;">貲何情憂感惟哀志節上通神祇</span><span style="color: #C13C37;">推</span><span style="color: #000000;">持所貞記自恭</span><span style="color: #C13C37;">江<br>
                    所</span><span style="color: #000000;">春傷應翔雁歸</span><span style="color: #C13C37;">皇</span><span style="color: #1870B0;">辭成者作體下遺葑菲採者無差</span><span style="color: #C13C37;">生</span><span style="color: #000000;">從是敬孝為基</span><span style="color: #C13C37;">湘<br>
                    親剛柔有女為賤人房幽處己憫微身長路悲曠感生民梁山殊塞隔河津</span>
            
            
            </p>
        </div>
            <p style="font-weight: 700; ">四圍四角紅書讀法</p>
           <mark>
            自仁字起順讀，每首七言四句；逐字逐句逆讀，俱成回文：<br>
            仁智懷德聖虞唐，貞妙顯華重榮章，臣賢惟聖配英皇，倫匹離飄浮江湘。<br>
            仁智至慘傷<br>仁智懷德聖虞唐，貞志篤終誓穹蒼。欽所感想妄淫荒，心憂增慕懷慘傷。<br>
            貞志至虞唐、欽所至穹蒼，欽所至榮章<br>欽所感想妄淫荒，心憂增慕懷慘傷。仁智懷德聖虞唐，貞妙顯華重榮章。<br>
            貞妙至山梁、臣賢至路長、臣賢至流光<br>臣賢惟聖配英皇，倫匹離飄浮江湘。津河隔塞殊山梁，民生推逝電流光。<br>
            倫匹至幽房、倫匹至榆桑。倫匹至臣賢、至貞妙，至虞唐。余仿此。<br>
            湘江至皇英、至章榮，至智仁。余仿此。<br>
            以下三段讀俱同前：津河至柔剛、親所至蘭芳，琴清至慘傷。</mark>
            <p style="font-weight: 700; ">中間井欄式紅書讀法</p>
            <mark>
                自欽字起順讀，每首七言四句：<br>
欽岑幽岩峻嵯峨，深淵重涯經網羅，林陽潛曜翳英華，沉浮異逝頹流沙。<br>
深淵至幽遐、林陽至兼加、沉浮至患多、麟鳳至如何、神精至嵯峨、身苦至網羅、殷憂至英華。<br>

自沉字起，逐句逆讀，回文。余仿此：<br>
沉浮異逝頹流沙，林陽潛曜翳英華，深淵重涯經網羅，欽岑幽岩峻嵯峨。<br>

自沙字起，逐字逆讀，回文：<br>
沙流頹逝異浮沉，華英翳曜潛陽林，羅網經涯重淵深，峨嵯峻岩幽岑欽。<br>

間一句，間二句順讀，或兩邊分讀，上下分讀，俱可。<br>
自初行退一字成句：<br>
岑幽岩峻嵯峨深，淵重涯經網羅林，
陽潛曜翳英華沉，浮異逝頹流沙麟。<br>
淵重至遐神、陽潛至加身、浮異至多殷、鳳離至何欽、精少至峨深、苦惟至羅林、憂纏至華沉。</mark>
<p style="font-weight: 700; ">黑書讀法</p>
                <mark>
                    自嗟字起，反覆讀，三言十二句：<br>
嗟嘆懷，所離經；遐曠路，傷中情；家無君，房幃清；
華飾容，朗鏡明；葩紛光，珠曜英；多思感，誰為榮？<br>
榮為至嘆嗟、經離至思多、多思至離經。<br>

左右分讀：<br>
懷嘆嗟，所離經；路曠遐，傷中情；君無家，房幃清；
容飾華，朗鏡明；光紛葩，珠曜英；感思多，誰為榮。<br>
誰為至嘆嗟、所離至思多、感思至離經。<br>

半段迴環讀，三言六句：<br>
嗟嘆懷，傷中情；家無君，朗鏡明；葩紛光，誰為榮？<br>
榮為至嘆嗟、經離至思多、多思至離經。<br>

半段順讀：<br>
懷嘆嗟，傷中情；君無家，朗鏡明；光紛葩，誰為榮？<br>
誰為至嘆嗟、所離至思多、感思至離經。<br>

以下三段，讀俱同前：游西至摧傷、凶頑至為基、神明至雁歸。<br>
左右間一句，羅文分讀：<br>
嗟嘆懷，路曠遐；家無君，容飾華；葩紛光，感思多。<br>
榮為至離經、經離至為榮、多思至嘆嗟。<br>

從中間一句，羅文分讀：<br>
懷嘆嗟，路曠遐；君無家，容飾華；光紛葩，感思多。<br>
所離至為榮、誰為至離經、感思至嘆嗟。<br>

中間借一字，四言六句：<br>
懷所離經，傷路曠遐；君房幃清，朗容飾華；光珠曜英，誰感思多？<br>
誰感至離經、所懷至為榮、感誰至嘆嗟。<br>

兩分各借一字互用：<br>
懷所離經，路傷中情；君房幃清，容朗鏡明；光珠曜英，感誰為榮？<br>
誰感至嘆嗟、所懷至思多、感誰至離經。<br>

中間借二字，五言六句：<br>
嘆懷所離經，中傷路曠遐；無君房幃清，鏡朗容飾華；紛光珠曜英，為誰感思多？<br>
為誰至離經、離所至為榮、思感至嘆嗟。<br>

兩分各借二字，互用分讀：<br>
嘆懷所離經，曠路傷中情；無君房幃清，飾容朗鏡明；紛先珠曜英，思感誰為榮？<br>
為難至嘆嗟，離所至思多、思感至離經。<br>

以下三段，讀俱同前，階西至摧傷，漫頑至為基、通明至雁歸。</mark>

<p style="font-weight: 700; ">藍書讀法</p>
<mark>
    自中行各借一字，互用分讀，四言十二句：<br>
邵南周風，興自后妃；衛鄭楚樊，厲節中闈；
詠歌長嘆，不能奮飛；齊商雙發，歌我袞衣；
曜流華觀，冶容為誰？情徵宮羽，同聲相追。<br>
情徵至后妃、周南至情悲、官徵至淑姿。<br>

取兩邊四字成句，四言六句：<br>
興自后妃，厲節中闈；不能奮飛，歌我袞衣；冶容為誰？同聲相追。<br>
同聲至后妃，窈窕至情悲、感我至淑姿。<br>

兩邊分讀，四言十二句：<br>
興自后妃，窈窕淑姿；厲節中闈，河廣思歸；
不能奮飛，遐路逶迤；歌我袞衣，碩人其頎；
冶容為誰？翠粲藏蕤；同聲相追，感我情悲。<br>
同聲至淑姿、窈窕至相追、感我至后妃。<br>

兩邊各連一句，或兩邊遙間一句，俱可讀。<br>
以下三段，讀俱同前：惟時至成辭、佞好至防萌、何辜至惟新。<br>
兩邊分讀，左右遞退，六言六句：<br>
周風興自后妃，衛女河廣思歸；
長嘆不能奮飛，齊興碩人其頎；
華觀冶容為誰？情傷感我情悲。<br>
宮羽至淑姿、邵伯至相追、情傷至后妃。<br>

以下三段，讀俱同前：年殊至成辭、讒人至防萌、愆殃至惟新。<br>
互用分讀：<br>
周風興自后妃，楚樊厲節中闈；長嘆不能奮飛，
雙發歌我袞衣；華觀冶容為誰？宮羽同聲相追。<br>
宮羽至后妃、邵伯至情悲、情傷至淑姿。<br>

虛中行左右分讀，六言十二句：<br>
周風興自后妃，邵伯窈窕淑姿；楚樊厲節中闈，
衛女河廣思歸；長嘆不能備飛，詠志遐路逶迤；
雙發歌我袞衣，齊興碩人其頎；華觀冶容為誰？
曜榮翠粲葳蕤；官羽同聲相追，情傷感我情悲。<br>
情傷至后妃、邵伯至相追、宮羽至淑姿。<br>

左右連一句亦可讀。<br>
以下三段，讀俱同前：年殊至成辭、讒人至防萌、愆殃至惟新。
 </mark>
 <p style="font-weight: 700; ">紫書讀法</p>
<mark>
    自歲寒反覆讀，五言四句：<br>
寒歲識凋松，貞物知終始；顏喪改華容，仁賢別行士。<br>
士行至歲寒、松凋至賢仁、仁賢至凋松。<br>

自寒字蛇行讀：<br>
寒歲識凋松，始終知物貞；顏喪改華容，士行列賢仁。<br>
仁賢至歲寒、松凋至行士、士行至凋松。<br>

從外讀入：<br>
寒歲識凋松，仁賢別行士；顏喪改華容，貞物知終始。<br>
仁賢至華容、松凋至物貞、士行至喪顏。<br>

從內讀出：<br>
貞物知終始，顏喪改華容；仁賢別行士，寒歲識凋松。<br>
顏喪至行士、始終至歲寒、容華至賢仁。<br>

以下一段，讀俱同前：詩風至微元。<br>
自龍字起順讀，五言四句：<br>
龍虎繁文藻，旗凋華曜榮；容飾觀壯麗，衣繡曜顏充。<br>

從外讀入：<br>
藻文繁虎龍，充顏曜繡衣；麗壯觀飾容，榮曜華凋旗。<br>
充顏至飾容。<br>

從內讀出：<br>
榮曜華凋旗，麗壯觀飾容；充顏曜繡衣，藻文繁虎龍。<br>
麗壯至繡衣。<br>

以下一段，讀俱同前：衰年至異世。<br>
迴環讀：<br>
龍虎繁文藻，榮曜華凋旗；容飾觀壯麗，充顏曜繡衣。<br>
衣繡至虎龍。<br>

順讀：<br>
藻文繁虎龍，榮曜華凋旗；麗壯觀飾容，充顏曜繡衣。<br>
充顏至虎龍。<br>

以下一段，讀俱同前：衰年至奇顏。<br>

 </mark>
 <p style="font-weight: 700; ">黃書讀法</p>
<mark>
    自詩情起，五言四句：<br>
詩情明顯怨，怨義興理辭；辭麗作比端，端無終始詩。<br>
詩始至情詩、辭麗至理辭、辭理至麗辭、端比至無端、怨顯至義怨、端無至比端、怨義至顯怨。<br>
自思感起，四言四句：<br>
思感自寧，孜孜傷情，時在君側，夢想勞形。<br>
形勞至感思。<br>
順讀：<br>
寧自感思，孜孜傷情；側君在時，夢想勞形。<br>
夢想至惑思。<br>
以下三段，讀俱同前：愆舊至何如、嬰是至何冤、懷傷至者誰。<br>
從外讀入：<br>
寧自感思，夢想勞形；側君在時，孜孜傷情。<br>
夢想至在時。<br>
從內讀出：<br>
孜孜傷情，側君在時；夢想勞形，寧自感思。<br>
側君至勞形。<br>
從下一句間逆讀：<br>
孜孜傷情，寧自感思，夢想勞形，側君在時。<br>
側君至傷情。<br>
以下三段，讀俱同前：念是至獨居、懷憂至漫漫、悼思至感悲。<br>
自詩情起，四言四句：<br>
詩情明顯，怨義興理；辭麗作比，端無終始。<br>
始終至情詩、辭麗至興理、理興至麗辭、情明至始詩、麗作至理辭、無終至比端、義興至顯怨、顯明至義怨、比作至無端。<br>
余如始終無端，顯明情詩，迴環讀，仍是四言四句八首。<br>

 </mark>
 <p style="font-weight: 700; ">七七縱橫線讀法</p>
<mark>自初行退一字，每首七言四句，俱逐句退成回文：<br>
    智懷德聖虞唐貞，妙顯華重榮章臣，
    賢惟聖配英皇倫，匹離飄浮江湘津。<br>
    智懷至西林、至羅林、至璣心、至岑欽、至奸臣、至識深、至如林、至浮沉、至知麟、至恨神、至懷身、至繁殷、至始心、至苦身、至南音、至和音、至傷仁、至憂心、至唐貞。<br>
    以下十五段，讀俱同前：所懷至芳琴、河隔至剛親、清流至傷仁、妙顯至梁民、生感至望純、清志至商秦、曲發至唐貞、賢惟至長身、微憫至霜新、故感至藏音、和詠至章臣、匹離至房人、賤為至牆春、陽熙至堂心、憂增至皇倫。<br>
    自上橫行退一字成句，逐句逐字逆讀，俱成回文：<br>
    傷慘懷慕增憂心，堂空惟思詠和音，
    藏摧悲聲發曲秦，商弦激楚流清琴。<br>
    傷慘至鄉身、至苦身、至始心、至何欽、至南音、至繁殷、至懷身、至恨神、至知麟、至浮沉、至如林、至識深、至璣心、至羅林、至奸臣、至章臣、至智仁、至唐貞、至憂心。<br>
    以下十五段讀俱同前：芳蘭至聽親、剛柔至河津、湘江至智仁、堂空至陽春、牆面至賤人、房幽至匹倫、皇英至憂心、藏摧至故新、霜冰至微身、長路至賢臣、章榮至和音、商弦至清純、望誰至生民、梁山至妙貞、唐虞至曲秦。<br>
    自兩間行退一字成句，下以遞退一句成章，又縱橫返復讀：荒淫至生民、王懷至皇人、志篤至方春、桑榆至貞純、方殊至志貞、貞志至桑倫、岑幽至長身、加兼至剛親、何如至故新、陽潛至所親、羅網至和音、鳳離至清琴、苦惟至章臣、沙流至湘律、淵重至房人、遐幽至望純、多患至清純、浮異至牆春，峨嵯至曲秦、精少至陽春、憂纏至皇倫、華英至梁民、光流至剛親、龍昭至霜新、當所至芳琴、榮君至所親、鄉舊至故新、所感至清琴、蒼穹至湘津、西照至長身。<br>
    自中行退一字成句，以下迎退一句成章：南鄭至遺身、奸回至舊新，遺哀至南音、舊聞至奸臣、繁華至房人、識知至清純、浮殊至曲秦、恨昭至皇倫、詩興至剛親、蘇作至所親、始終至清琴、璣明至湘津、時盛至望純、辜罪至賤人、徵流至陽春、微至至梁民。<br>
    自角斜退一字成句，以下遞退一句成章：<br>
    嗟中君容曜多欽，思傷君夢詩璇心，
    氏辭懷感戚知麟，種輕粲散哀惑親。<br>
    嗟中至貞純、至浮沉、至遐神、至遺身、至陽林、至沙麟、至舊新，至鳳麟、至加身、至基津、至桑倫、至生民、至淵深、至華沉、至廊琴、至方春、至王秦、至精神、至多殷、至奸臣、至羅林、至苦身、至南音、至基津，至圖心、至妙貞、至皇倫、至恨神、至知麟、至懷身、至繁殷、至如林、至思欽、至平心、至識深、至曲秦、至堂心、至憂心、至皇倫、至微深、至徵殷、至唐貞、至多欽。<br>
    以下十五段同前：廊桃至基津、春哀至嗟仁、基自至廊琴、思傷至望純、懷何至梁民、知戚至憂心、如懷至陽春、氏辭至霜新、圖怨至長身、璇詩至和音、平端至故新、神輕至牆春、滋謙至房人、多曜至曲秦、傷好至清純。<br>
    自中心詩興起，各項字倒換互旋，八面分讀：<br>
    詩興感遠殊浮沉，時盛意麗哀遺身，
    始終曜觀華繁殷，徵流商歌鄭南音。<br>
    始終至遺身、璣明至舊新、蘇作至奸臣。<br>
    四正左旋讀：詩興至舊聞、蘇作至南音、始終至識深、璣明至浮沉。<br>
    四正右旋讀：詩興至奸臣、璣明至南音、始終至舊新、蘇作至遺身。<br>
    四隅左旋讀：璇詩至廊琴、平端至春親、氏辭至基津、圖怨至嗟仁。<br>
    四隅右旋讀：璇詩至基津、圖怨至春親、氏辭至廊琴、平端至嗟仁。<br>
    雙句左旋讀：詩興至春親、氏辭至舊聞、蘇作至廊琴、平端至南音。始終至嗟仁、璇詩至奸臣、璣明至基津、圖怨至遺身。<br>
    雙句右旋讀：詩興至基津、圖怨至奸臣、璣明至嗟仁、璇詩至南音。始終至廊琴、平端至舊新、蘇作至春親、氏辭至遺身。<br>
    各行退一字，於八面各取一句，左旋顛倒回文：<br>
    南鄭歌商流徵殷，廊桃燕水好傷身，
    舊聞離天罪辜神，春哀散粲輕神麟。<br>
    廊桃至時沉、舊聞至滋林、春哀至微深、遺哀至多欽、基自至徵殷、奸臣至傷身、嗟中至辜神。
    八面右旋讀：南鄭至滋林、嗟中至時沉、奸臣至神麟、基自至辜神、遺衷至傷身、春哀至徵殷、舊聞至多欽、廊桃至微深。<br>
    各行退一字，四正面各取一句，左旋讀：<br>
    南鄭歌商流徵殷，舊聞離天罪辜神，
    遺哀麗意盛時沉，奸因女嬖至微深。<br>
    舊聞至微殷、遺哀至辜神、奸因至時沉。<br>
    四正右旋讀：南鄭至辜神、奸因至徵殷、遺哀至微深、舊聞至時沉。<br>
    四隅左旋讀：嗟中至滋林、廊桃至多欽、春哀至傷身、基自至神麟。<br>
    四隅右旋讀：嗟中至傷身，基自至多欽、春哀至滋林、廊桃至神麟。<br>
 </mark>
        </caption>
        </article> 
   </section>
  </div>
  <div class="footer"></div>
</body>
</html>